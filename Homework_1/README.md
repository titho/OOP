## Задача 1. Калкулатор за изрази в обратен полски запис

Обратният полски запис е математически запис (нотация) на изрази, в която всеки оператор следва всички негови операнди. 
Например стандартният запис на израза
5 + ((1 + 2) * 4) - 3
може да бъде записан по следния начин с обратен полски запис:
5 1 2 + 4 * + 3 -
Реализирайте калкулатор на изрази над цели или реални числа, записани в обратен полски запис, като за целта:
*	Реализирайте клас Stack (разширяващ се стек или свързан стек) от числа (цели или реални)
*	Напишете функция calculate, която приема като аргумент низ (с дължина максимум 100 знака) – аритметичен израз над цели (или реални числа) записан в обратен полски запис с оператори са +, -, *, / и % (само за цели числа). Функцията изчислява израза и връща като резултат число.
*	Напишете главна програма за тестване на калкулатора.

## Задача 2. Browser History				

Да се дефинира клас BrowserHistory, който съдържа информация за историята на посещението до най-много N Web сайта. N е параметър на конструктора на класа.
За целта да се реализира структура HistoryEntry, описваща едно посещение на сайт чрез:
* Дата (месец от годината), през който е посетен сайтът (за простота използвайте месец вместо дата); 
* Неговото URL - низ, с произволна дължина 
Класът BrowserHistory да поддържа следните операции: 
* Метод за добавяне на нов сайт към историята. Информацията за всеки сайт се въвежда от клавиатурата. 
* Метод с параметър const HistoryEntry&, добавящ сайт към историята. Ако браузерът е стигнал лимита си от към памет, само изписва грешка и не добавя нов сайт към хронологията си. Важи и за по-горната операция.
* Метод за отпечатване на информацията за всички сайтове в историята.
* Метод, който по даден месец от годината намира броя на сайтовете, посетени през този месец.
* Намиране на този месец от годината, в който има най-много посетени сайтове Премахване на най-скоро добавеният сайт в историята.
* Метод, който конкатенира (обединява) два обекта от клас BrowserHistory и връща нов обект - НЕ променя предишните два.
Да се реализира и изпълни подходящ тест за класа и неговите методи.

## Задача 3. Онлайн магазин
Да се моделира онлайн магазин (Store) за определени продукти (тениски, ризи, маратонки, GSM, лаптопи, автомобилни гуми, и др.). За целта:
*	Изберете продукт, за който ще реализирате магазина и определете характеристиките на продукта (например марка, модел, категория, цвят, размер, операционна система, памет, и др.)
*	Да се дефинира клас Product, който има следните член-данни:
*	SKU (stock keeping unit) – уникален номер на продукта (задължително);
*	Brand – марка (задължително)
*	Model – модел (задължително)
*	Category – категория (ако е приложимо)
*	Price – единична цена (задължително)
*	Count – брой налични продукта в магазина (задължително)
*	Други член данни в зависимост от избрания продукт и определените характеристики.
*	Използвайте коментари за класа и член-данните, за да е ясно какъв е избраният продукт и какви са неговите характеристики.
*	Да се дефинират съответни методи за създаване, четене, запис и промяна на продукти;
*	Да се дефинира клас Store, който съдържа динамичен списък (масив) от продукти в магазина, заедно с техния брой. Да се дефинират съответни методи за:
*	Добавяне на нов продукт;
*	Изтриване на продукт;
*	Промяна на продукт;
*	Извеждане на екрана на списък с наличните продукти и техния брой;
*	Да се дефинира главна програма, реализираща следното меню:
**A**	Add new product
**X**	Delete product
**C**	Change product
**D**	Display products
**Q**	Quit
